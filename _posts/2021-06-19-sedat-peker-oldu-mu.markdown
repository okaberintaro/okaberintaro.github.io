---
layout: post
title:  "Sedat Peker Öldü Mü?"
date:   2021-06-19 18:32:06 +0000
categories: blog
---

Herkesin bildiği gibi Sedat Peker bir süredir videolar çekiyor ve hükümetin önde gelen isimlerini bir bir tehdit edip, videoları toplumda büyük bir etki uyandırıyor. Özellikle kısa bir süre içinde çok fazla destekçi toplaması, İçişleri Bakanı Süleyman Soylu'yu birkaç defa televizyona çıkartmak zorunda bırakması falan derken işin rengi iyice bok rengine dönmüş vaziyette.

Şimdiyse özellikle Twitter ve Ekşi Sözlük'te öldürülüp öldürülmediği ve yüzünün değiştirilip değiştirilmediği iddiaları tartışılıyor. Açıkçası bu durum benim de biraz kafamı kurcaladı ve bunu biraz incelemek istiyorum.

Sedat Peker'in Youtube video kronolojisi şöyle:

| Bölüm Adı | Tarih | Gün | 
|-----------|-------|-----|
| (1.BÖLÜM) Şahsıma Yapılan Kanunsuzlukların Taşeronu mehmet ağar ve pelikancılardır. | 2 Mayıs 2021 | Pazar |
| (2. BÖLÜM) mehmet ağar ve pelikancıların Gerçek Yüzü ( Ödeşmek Adettendir!) | 6 Mayıs 2021 | Perşembe |
| (3. BÖLÜM) Derin Devletçiler, Pelikancılar; Bir Tripoda, Bir Kameraya Yenileceksiniz. | 9 Mayıs 2021 | Pazar |
| (4.BÖLÜM) Bazıları Aslan Hikayesini Anlatmadan Avcının Hikayesine İnandılar. Görüşeceğiz. | 13 Mayıs 2021 | Perşembe |
| (5.BÖLÜM) HER GÜNAHIN BİR İNTİKAM MELEĞİ OLUR. | 16 Mayıs 2021 | Pazar |
| (6. BÖLÜM) “Zaferin Büyüklüğü Mücadelenin Zorluğuyla Ölçülür.” | 20 Mayıs 2021 | Perşembe |
| “Doğruların gözle görülmeyen orduları vardır ve onlar tam zamanında yetişirler” | 21 Mayıs 2021 | Cuma |
| (7. BÖLÜM) “HAYATA KORKUSUZCA BAKANLAR, ÖLÜMDEN DE KORKMAZLAR” | 23 Mayıs 2021 | Pazar |
| Bir Gram Namusun Varsa İstifa Edersin! | 25 Mayıs 2021 | Salı |
| (8.BÖLÜM) Fırtınalarla Büyüyen Fidanlar Rüzgarlarla Yıkılmazlar. | 30 Mayıs 2021 | Pazar |
| Tayyip abinin damadı serdar ekşi ile yaptığım telefon görüşmesi. | 5 Haziran 2021 | Cumartesi |
| (9.BÖLÜM) Yaşadıkça ve yaşlandıkça değil, direndikçe büyürüz. | 6 Haziran 2021 | Pazar |

Bu kronolojiyi oluştururken, başlıkları olduğu gibi Youtube videoları üzerinden "kopyala yapıştır" yaparak aldım. Öncelikle atılan başlıkları incelediğimizde, her videonun farklı birisi tarafından yüklendiğini fark edebiliyoruz.

Videolarla alakalı tespitlerim:

- 2, 3, 6 ve 7. bölümlerdeki "(X. BÖLÜM)" ibaresi diğerlerinden farklı olarak yazılmış. Bölüm numarasından sonra gelen nokta ile "BÖLÜM" yazısı arasında bu maddenin başında belirttiğim bölümlerde bir adet boşluk bulunurken, diğerlerinde bulunmuyor. İfadeler noktalama ve imla kurallarına dikkat edilmeden yazılmış, sanki aceleyle yüklenmiş gibi.
- 5 ve 7. bölümde tüm ifadeler tamamı büyük harfle yazılmış.
- 6 ve 7. videoda bir ara video atılmış (değineceğim)
- Ayrıca 8. ve 9. bölümler de farklı kişiler tarafından yüklenmiş. 9. video tamamen yazım kurallarına uygunken, bölüm başlıkları aynı tipte olmasına rağmen 8. videoda hepsi büyük harfle başlıyor ifadelerin.
- Toplamda 3 veya 4 kişi var videoları hesaba yükleyen. Bu kişiler videoları yüklerken aynı cihazları mı kullanıyor yoksa farklı cihalar mı kullanıyor belli değil.
- 7. bölümde, videonun arka planı her zamankinden farklı olarak ilk kez değişiyor ve o bölümde Sedat Peker "misafirlerinin" olduğunu söylüyor ama misafirlerinin kim olduğu konusunda başka bir bilgi vermiyor. Arka plandaki görüntü ve Peker'in ifadeleri bulunduğu ortamın bir otelin toplantı odası olduğunu belli ediyor. Koltuk sayısındansa kaç kişinin geldiği anlaşılmaz çünkü otellerde toplantı verdiğiniz zaman belirli kapasitedeki bir odayı belirli bir süreliğine kiralarsınız/ayırırsınız ve bütün koltuklar dolacakmış gibi bütün koltuklara servis açılır. Masalarda herhangi bir yemek servisi de bulunmuyor. Sadece su şişesi, dezenfektan ve kağıt, kalem gibi şeyler bulunuyor.
- OdaTV haberlerine göre Sedat Peker toplantı odasını kullandığı videosunda Habtoor Palace Dubai otelinde bulunuyordu. Eğer görsellerde "Habtoor Palace Dubai meeting room" diye aratırsanız tavan yapısı ve kullanılan endüstriyel klimaların, masa dizilimlerinin aynı/çok benzer olduğu birçok sonuca ulaşabilirsiniz bu otelle alakalı. Ayrıca gene 7. bölümde, Peker'in hemen önünde duran kağıt altlığı olarak kullanılan tahtadaki logodan da bir eşleşme yakalamak mümkün.
- 8. bölümde arka plan tamamen değişmiş. Bu sefer farklı bir mekanda. Ancak vahim bir hata bulunuyor ki o da gece karanlığında camı kapatması gereken perdelerin açık bırakılması. Böylece yansımalardan ortam tahlili yapılabildiği gibi dışarısına da bakarak çifte eşleşme sağlanarak yer tespiti çok kolay bir hale geliyor.
- 9. ve aynı zamanda son bölümdeyse gene bir önceki bölümle aynı yerde video çekiliyor. Aynı odada değil ancak gene aynı kompleksin içinde farklı bir yerde bulunuyor. Bu sefer farklı olarak perdeler kapalı, masa cam kaplama ki bu da bana kalırsa bir hata yansıma yaptığı için, bir önceki videonun pencere detayları ile uyuşmadığını görüyoruz.
- 23 Mayıs 2021 tarihine kadar düzenli bir şekilde video yüklenmiş, sonrasında ise aksamalar başlamış. Örneğin 3-4 günde bir olan video yükleme sıklığı yavaş yavaş yerini daha uzun günlere bırakmış. Peki 23 Mayıs 2021'den sonra ne olmuş?
    - 23 Mayıs 2021'de baktığımızda atılan Tweetlerden bir tanesi "Uluslararası kokain trafiğinin (Kolombiya - Venezüela - Panama - Türkiye - Orta Doğu) ortağı ve para akışını düzenleyen halil falyalının bir hayır organizasyonunda süslü sülüye teşekkür konuşması." diye bir tweet. 7. video uyuşturucu ticaretinin anlatıldığı video. Yani mevzu burda İçişleri Bakanı ve eski başbakan Binali Yıldırım'a da dokunuyor. Atılan Tweet'te doğrudan Süleyman Soylu suçlanıyor.
   - 25 Mayıs'ta Süleyman Soylu televizyona çıktığında Twitter'dan kendisine sürekli cevap verdiğini gözlemliyoruz.
   - 1 Haziran 2021 tarihinde "Kutlu Adalı" cinayeti ile alakalı Peker'in kardeşi Atilla Peker gönüllü olarak ifade vermeye gidiyor ve Sedat Peker bunu Twitter'dan duyuruyor.
   - 5 Haziran'da "Tayyip abinin damadı" diye tanımladığı Serdar Ekşi ile yaptığı telefon görüşmesini atıyor Youtube'a. Bir de bu videonun tarihi, Cumhurbaşkanı Tayyip Erdoğan'ın, İçişleri Bakanı Süleyman Soylu'ya arka çıktıktan sonra gönderilmesi, aba altından sopa göstermek gibi algıladım ben. Yani Tayyip Erdoğan için de "Bak abi sana -Tayyip Abi- diye sesleniyorum ama sen zalimlerin yanındasın, seni de yakarım" mesajı veriliyor aslında. Ancak aralarındaki ilişkiden dolayı veya başka sebeplerden ötürü muhtemelen sadece tehdit ile yetiniliyor.
   - Bu tarihlerde Sedat Peker'e suikat düzenlettirileceği iddiaları sosyal medyada konuşulmaya başlanıyor ufaktan. Ancak çok büyük bir yankı oluşturmuyor.
   - 6 Haziran tarihinden itibaren artık Süleyman Soylu ile uğraşmayı bırakıp, daha küçük sayılacak hedeflere yönelmiş.


Tam da Tweet'lerinde tutarsızlıkların başladığı tarih de işte bu tarih. "Süslü sülü", "süslü sülo", "süslü süleyman" gibi ifadeler bulunuyor bu tarihlerden sonra. Bu da demektir ki Tweet'leri başkası atıyor. Çünkü daha önce bu ifadelerde herhangi bir sapma yaşanmamıştı. Bu olaylar yaşanmadan önce son 1 haftadır zaten "Sedat Peker'e suikast düzenlenmesi için mafyayla anlaşılmış" gibi dedikodular konuşulmaya başlanmıştı sosyal medyada. Tabii ne kadar doğru bilmiyorum ancak videoların sıklığının giderek azalması, mekanların son videolara doğru daha sık değişmesi, Twitter'daki üslubun değişmesi, bir anda Süleyman Soylu, Tayyip Erdoğan gibi isimlerin ortadan kaybolup Veli Küçük, Veyis Ateş gibi isimlerin konuşulmaya başlanması, sosyal medyadaki "çatışma yaşandı" iddiaları falan derken insanın aklına farklı düşünceler cereyan ediyor.

18 Haziran 2021 tarihinde attığı bir Tweet ile de aynen şöyle diyor:

"1-sayın özlem gürses, uluslararası güvenlik protokolü diye bir şey mi ne varmış, yüksek güvenlik riski taşıdığım için video paylaşımı yapamıyorum. ancak twitter kullanmama şu an için izin veriliyor. bende söz namus."

Sedat Peker videolarını izleyenler bilir ki, bu adam yasaları okuyan, tarihi okuyan ve videolarında da bunu özellikle, üzerine basa basa birkaç defa tekrarlayan bir adam. Şimdi bu yukarıdaki ifadeye baktığımızda "uluslararası güvenlik protokolü diye bir şey mi ne varmış" ifadesi, Sedat Peker'in hem daha önceki videolarında kendini betimlediği karakterine hem de jargonuna kesinlikle uymuyor. Yani "bir şey mi ne varmış" gibi bir söylemde bulunması genel konuşma durumuna ters olduğu gibi aynı zamanda sürekli hukuk okuduğunu söyleyen bir adamın söyleyeceği bir laf değil. Kısacası bu Tweet'leri Sedat Peker'in atmış olduğuna inanmak güç.

İfadeye göre, bulunduğu ülkedeki istihbarat yetkilileri yer tespiti yapılabildiği için video atmasına izin vermiyormuş. Bundan ötürü de böyle bir Tweet atmış. Aslında temelde mantıklı ama Usame Bin Ladin yıllarca video çekip gönderdiği mağaralardan bir sürü yerden, ABD bile o kadar gelişmiş teknolojisi ve yetişmiş insan gücüne rağmen bu adamın yerini yıllarca tespit edemediyse, uygun koşullarda hala video çekilebileceğini düşünüyorum.

Tabii videoların kesilmesi ve böyle bir Tweet'in atılması aynı zamanda Erdoğan ve Biden'ın NATO görüşmesinden sonra olmasına da denk geliyor. Sanırım ortada daha farklı bir şeyler dönüyor.

Sedat Peker şu anda insanların onun ölüp ölmediğini konuştuğunu çok iyi biliyor. Bu noktada, eğer yakın zamanda en azından bir ses kaydı, ufak bir görüntü atmazsa insanlar daha farklı şeyler konuşmaya başlayacaktır. Eğer gerçekten öldürüldüyse ki muhtemeldir yukarıda saydıklarımdan ötürü, bu hesabı onun yerine kullananlar Sedat Peker gibi video atamayacağı için sorun yaşayacaklardır ve ne yapacaklarını şu anda bilmiyorlar. Farklı olaylarla gündemi değiştirip sonrasında unutulmasını sağlamaktan başka çareleri yok. Ayrıca Sedat Peker'in infaz edilmesi bugüne kadar söylediklerini haklı çıkaracaktır ve Peker gibi bir adamın ölümü halinde bir backup planı olmadığını da düşünmüyorum. Yani öldüğünde bir yerlere salınacak, ifşa edilecek bir şeyler mutlaka vardır diye düşünüyorum.

Eğer ölmediyse, ki umarım ölmemiştir, en yakın zamanda video veya ses kaydı atması gerekecek yoksa insanlar ona olan güvenlerini kaybetmeye başlayacak. Şahsi fikrim ölmediği yönünde, ancak öldüğünü de düşündürecek güçlü delilleri görebiliyorum.
